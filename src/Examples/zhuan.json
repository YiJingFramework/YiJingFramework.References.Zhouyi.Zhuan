// A Combined Translation.

// 此翻译内容复制于：
// https://www.guoyi360.com/64gua/
// 由 月银秋5990<lujiaqi2003@126.com> 整理。已经授权。
// 此翻译没有经过人工审核。

{
  // Tuan texts of the hexagrams.
  "TuanTexts": [
    "大哉乾元，万物资始，乃统天。云行雨施，品物流形。大明终始，六位时成。时乘六龙以御天。乾道变化，各正性命。保合大和，乃利贞。首出庶物，万国威宁。",
    "至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子。君子攸行，先迷失道，後顺得常。西南得朋，乃与类行。东北丧朋，乃终有庆。安贞之吉，应地无疆。",
    "屯，刚柔始交而难生。动乎险中，大亨贞。雷雨之动满盈，天造草昧。宜寻建侯而不宁。",
    "蒙，山下有险，险而止，蒙。“蒙亨”，以亨行，时中也。“匪我求童蒙，童蒙求我”。志应也。“初筮告”，以刚中也。“再三渎，渎则不告”，渎蒙也。蒙以养正，圣功也。",
    "“需”，须也。险在前也，刚健而不陷，其义不困穷矣。“需，有孚，光亨，贞吉”，位乎天位，以正中也。“利涉大川”，往有功也。",
    "讼，上刚下险，险而健，讼。“讼有孚窒惕，中吉”，刚来而得中也。“终凶”，讼不可成也。“利见大人”，尚中正也。“不利涉大川”，入于渊也。",
    "师，众也。贞，正也。能以众正，可以王矣。刚中而应，行险而顺，以此毒天下，而民従之，吉又何咎矣。",
    "比，吉也；比，辅也，下顺従也。“原筮，元永贞，无咎”，以刚中也。“不宁方来”，上下应也。“后夫凶”，其道穷也。",
    "“小畜”，柔得位而上下应之，曰小畜。健而巽，刚中而志行，乃亨。“密云不雨”，尚往也。“自我西郊”，施未行也。",
    "“履”，柔履刚也。说而应乎乾，是以“履虎尾，不咥人”。亨，刚中正，履帝位而不疚，光明也。",
    "“泰，小往大来。吉，亨。”则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。",
    "“否之匪人，不利君子贞，大往小来。”则是天地不交而万物不通也，上下不交而天下无邦也；内阴而外阳，内柔而外刚，内小人而外君子，小人道长，君子道消也。",
    "“同人”，柔得位得中，而应乎乾，曰同人。同人曰：“同人于野，亨。利涉大川”，乾行也。文明以健，中正而应，君子正也。唯君子为能通天下之志。",
    "“大有”，柔得尊位大中，而上下应之，曰“大有”。其德刚健而文明，应乎天而时行，是以元亨。",
    "谦，亨。天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦，尊而光，卑而不可逾，君子之终也。",
    "豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服，豫之时义大矣哉！古",
    "随，刚来而下柔，动而说，随。大亨贞无咎，而天下随时，随时之义大矣哉！古",
    "蛊，刚上而柔下，巽而止，蛊。蛊，元亨而天下治也。“利涉大川”，往有事也。“先甲三日，后甲三日”，终则有始，天行也。",
    "临，刚浸而长，说而顺，刚中而应。大亨以正，天之道也。“至于八月有凶”，消不久也。",
    "大观在上，顺而巽，中正以观天下，观。“盥而不荐，有孚颙若”，下观而化也。观天之神道，而四时不忒，圣人以神道设教，而天下服矣。",
    "颐中有物曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也。",
    "贲亨，柔来而文刚，故亨。分，刚上而文柔，故小利有攸往。刚柔交错，天文也。文明以止，人文也。观乎天文，以察时变；观乎人文，以化成天下。",
    "剥，剥也。柔变刚也。“不利有攸往”，小人长也。顺而止之，观象也。君子尚消息盈虚，天行也。",
    "“复，亨”。刚反，动而以顺行。是以“出入无疾，朋来无咎”。“反复其道，七日来复”，天行也。“利有攸往”，刚长也。复，其见天地之心乎。",
    "无妄，刚自外来而为主于内，动而健，刚中而应。大亨以正，天之命也。“其匪正有眚，不利有攸往”，无妄之往何之矣？天命不祐，行矣哉！知",
    "大畜，刚健笃实，辉光日新。其德刚上而尚贤，能止健，大正也。“不家食吉”，养贤也。“利涉大川”，应乎天也。",
    "颐，贞吉，养正则吉也。观颐，观其所养也。自求口实，观其自养也。天地养万物，圣人养贤以及万民，颐之时大矣哉！知",
    "“大过”，大者过也。“栋挠”，本末弱也。刚过而中，巽而说，行。利有攸往，乃亨。“大过”之时大矣哉！知",
    "“习坎”，重险也。水流而不盈。行险而不失其信。维心亨，乃以刚中也。“行有尚”，往有功也。天险，不可升也。地险，山川丘陵也。王公设险以守其国。险之时用大矣哉！古",
    "离，丽也。日月丽乎天，百谷草木丽乎土。重明以丽乎正，乃化成天下。柔丽乎中正，故，是以“畜牝牛吉”也。",
    "咸，感也。柔上而刚下，二气感应以相与。止而说，男下女，是以“亨利贞，取女吉”也。天地感而万物化生，圣人感人心而天下和平。观其所感，而天地万物之情可见矣。",
    "恒，久也。刚上而柔下。雷风相与，巽而动，刚柔皆应，恒。“恒亨无咎利贞”，久于其道也。天地之道恒久而不已也。“利有攸往”，终则有始也。日月得天而能久照，四时变化而能久成。圣人久于其道而天下化成。观其所恒，而天地万物之情可见矣。",
    "“遁亨”，遁而亨也。刚当位而应，与时行也。“小利贞”，浸而长也。遁之时义大矣哉！斋",
    "大壮，大者壮也。刚以动，故壮。“大壮利贞”，大者正也。正大，而天地之情可见矣。",
    "晋，进也，明出地上。顺而丽乎大明，柔进而上行，是以“康侯用锡马蕃庶，昼日三接”也。",
    "明入地中，“明夷”。内文明而外柔顺，以蒙大难，文王以之。“利艰贞”，晦其明也，内难而能正其志，箕子以之。",
    "家人，女正位乎内，男正位乎外。男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正。正家而天下定矣。",
    "睽，火动而上，泽动而下。二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也。男女睽而其志通也。万物睽而其事类也，睽之时用大矣哉！知",
    "蹇，难也，险在前也。见险而能止，知矣哉！蹇，利西南”，往得中也。“不利东北”，其道穷也。“利见大人”，往有功也。当位”贞吉”，以正邦也。蹇之时用大矣哉！斋",
    "解，险以动，动而免乎险，解。“解，利西南”，往得众也。“其来复吉”，乃得中也。“有攸往夙吉。”，往有功也。天地解而雷雨作，雷雨作而百果草木皆甲坼。解之时大矣哉！主",
    "损，损下益上，其道上行。损而有孚，元吉，无咎，可贞，利有攸往，曷之用？二簋可用享。二簋应有时。损刚益柔有时，损益盈虚，与时偕行。",
    "“益”，损上益下，民说无疆。自上下下，其道大光。“利有攸往”，中正有庆。“利涉大川”，木道乃行。益动而巽，日进无疆。天施地生，其益无方。凡益之道，与时偕行。",
    "“夬”，决也，刚决柔也。健而说，决而和。“扬于王庭”，柔乘五刚也。“孚号有厉”，其危乃光也。“告自邑，不利即戎”，所尚乃穷也。“利有攸往”，刚长乃终也。",
    "姤，遇也，柔遇刚也。勿用取女”，不可与长也。天地相遇，品物咸章也。刚遇中正，天下大行也。姤之时义大矣哉！",
    "“萃”，聚也。顺以说，刚中而应，故聚也。“王假有庙”，致孝享也。“利见大人亨”，聚以正也。“用大牲吉，利有攸往”，顺天命也。观其所聚，而天地万物之情可见矣。",
    "柔以时升，巽而顺，刚中而应，是以大亨，“用见大人勿恤”，有庆也。“南征吉”，志行也。",
    "“困”，刚掩也。险以说，因而不失其所，亨，其唯君子乎。“贞大人吉”，以刚中也。“有言不信”，尚口乃穷也。",
    "巽乎水而上水，井。井养而不穷也。“改邑不改井，”乃以刚中也。“汔至，亦未繘井”，未有功也。“羸其瓶”，是以凶也。",
    "革，水火相息，二女同居，其志不相得曰革。“已日乃孚”，革而信之。文明以说，大亨以正。革而当，其悔乃亡。天地革而四时成，汤武革命，顺乎天而应乎人。革之时大矣哉！古",
    "鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。",
    "震，亨。“震来虩虩”，恐致福也。“笑言哑哑”，后有则也。“震惊百里”，惊远而惧迩也。“不丧匕鬯”，出可以守宗庙社稷，以为祭主也。",
    "艮，止也。时止则止，时行则行，动静不失其时，其道光明。“艮其止”，止其所也。上下敌应，不相与也。是以“不获其身，行其庭，不见其人，无咎”也。",
    "渐之进也，女归吉也。进得位，往有功也。进以正，可以正邦也。其位刚得中也。止而巽，动不穷也。",
    "归妹，天地之大义也。天地不交而万物不兴。归妹，人之终始也。说以动，所归妹也。“征凶”，位不当也。“无攸利”，柔乘刚也。",
    "丰，大也。明以动，故丰。“王假之”，尚大也。“勿忧宜日中”，宜照天下也。日中则昃，月盈则食，天地盈虚，与时消息，而况于人乎，况于鬼神乎？知",
    "“旅小亨”，柔得中乎外，而顺乎刚，止而丽乎明，是以“小亨旅贞吉”也。旅之时义大矣哉！古",
    "重巽以申命。刚巽乎中正而志行。柔皆顺乎刚，是以“小亨，利有攸往，利见大人”。",
    "兑，说也。刚中而柔外，说以利贞，是以顺乎天而应乎人。说以先民，民忘其劳。说以犯难，民忘其死。说之大，民劝矣哉！古",
    "“涣，亨”，刚来而不穷，柔得位乎外而上同。“王假有庙”，王乃在中也。“利涉大川”，乘木有功也。",
    "“节亨”。刚柔分而刚得中。“苦节不可贞”，其道穷也。说以行险，当位以节，中正以通。天地节而四时成。节以制度，不伤财，不害民。",
    "“中孚”，柔在内而刚得中，说而巽，孚乃化邦也。“豚鱼吉”，信及豚鱼也。“利涉大川”，乘木舟虚也。中孚以利贞，乃应乎天也。",
    "小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，“飞鸟遗之音，不宜上，宜下，大吉”，上逆而下顺也。",
    "“既济，亨”，小者亨也。“利贞”。刚柔正而位当也。“初吉”，柔得中也。“终止则乱”，其道穷也。",
    "“未济，亨”，柔得中也。“小狐汔济”，未出中也。“濡其尾，无攸利”，不续终也。虽不当位，刚柔应也。"
  ],

  // Xiang texts of apply nines.
  "XiangOfApplyNines": "“用九”，天德不可为首也。",

  // Xiang texts of apply sixes.
  "XiangOfApplySixes": "用六“永贞”，以大终也。",

  // Xiang texts of the hexagrams.
  "XiangTexts": [
    {
      // Xiang texts of the whole hexagram.
      "Text": "天行健，君子以自强不息。",

      // Xiang texts of the lines.
      "Lines": [
        "“潜龙勿用”，阳在下也。",
        "“见龙在田”，德施普也。",
        "“终日乾乾”，反复道也。",
        "“或跃在渊”，进无咎也。",
        "“飞龙在天”，大人造也。",
        "“亢龙有悔”，盈不可久也。"
      ]
    },
    {
      "Text": "地势坤。君子以厚德载物。",
      "Lines": [
        "“履霜坚冰”，阴始凝也，驯致其道，至坚冰也。",
        "六二之动，直以方也。“不习无不利”，地道光也。",
        "“含章可贞”，以时发也。“或従王事”，知光大也。",
        "“括囊无咎”，慎不害也。",
        "“黄裳元吉”，文在中也。",
        "“龙战于野”，共道穷也。"
      ]
    },
    {
      "Text": "云雷，屯。君子以经纶。",
      "Lines": [
        "虽磐桓，志行正也。以贵下贱，大得民也。",
        "六二之难，乘刚也。十年乃字，反常也。",
        "“即鹿无虞”，以従禽也。君子舍之，往吝穷也。",
        "求而往，明也。",
        "“屯其膏”，施未光也。",
        "“泣血涟如”，何可长也。"
      ]
    },
    {
      "Text": "山下出泉，蒙。君子以果行育德。",
      "Lines": [
        "“利用刑人”，以正法也。",
        "“子克家”，刚柔节也。",
        "“勿用取女”，行不顺也。",
        "“困蒙之吝”，独远实也。",
        "“童蒙”之“吉”，顺以巽也。",
        "“利”用“御寇”，上下顺也。"
      ]
    },
    {
      "Text": "云上于天，需。君子以饮食宴乐。",
      "Lines": [
        "“需于郊”，不犯难行也。“利用恒无咎”，未失常也。",
        "“需于沙”，衍在中也。虽小有言，以终吉也。",
        "“需于泥”，灾在外也。自我致寇，敬慎不败也。",
        "“需于血，”顺以听也。",
        "“酒食贞吉”，以中正也。",
        "“不速之客来，敬之终吉”，虽不当位，未大失也。"
      ]
    },
    {
      "Text": "天与水违行，讼。君子以作事谋始。",
      "Lines": [
        "“不永所事”，讼不可长也。虽“小有言”，其辩明也。",
        "“不克讼”，归逋窜也。自下讼上，患至掇也。",
        "食旧德，従上吉也。",
        "复即命渝，安贞不失也。",
        "“讼，元吉”以中正也。",
        "以讼受服，亦不足敬也。"
      ]
    },
    {
      "Text": "地中有水，师。君子以容民畜众。",
      "Lines": [
        "“师出以律，”失律凶也。",
        "“在师中吉”，承天宠也。“王三锡命”，怀万邦也。",
        "“师或舆尸”，大无功也。",
        "“左次无咎”，未失常也。",
        "“长子帅师”，以中行也。“弟子舆尸”，使不当也。",
        "“大君有命”，以正功也。“小人勿用”，必乱邦也。"
      ]
    },
    {
      "Text": "地上有水，比。先王以建万国，亲诸侯。",
      "Lines": [
        "比之初六，有它吉也。",
        "“比之自内”，不自失也。",
        "比之匪人”，不亦伤乎？斋",
        "外比于贤，以従上也。",
        "“显比”之吉，位正中也。舍逆取顺，失前禽也。邑人不诫，上使中也。",
        "“比之无首”，无所终也。"
      ]
    },
    {
      "Text": "风行天上，“小畜”。君子以懿文德。",
      "Lines": [
        "“复自道”，其义“吉”也。",
        "牵复在中，亦不自失也。",
        "“夫妻反目”，不能正室也。",
        "“有孚惕出”，上合志也。",
        "“有孚挛如”，不独富也。",
        "“既雨既处”，德积载也。“君子征凶”，有所疑也。"
      ]
    },
    {
      "Text": "上天下泽，“履”。君子以辨上下，定民志。",
      "Lines": [
        "“素履之往”，独行愿也。",
        "“幽人贞吉”，中不自乱也。",
        "“眇能视”，不足以有明也。“跛能履”，不足以与行也。“咥人之凶”，位不当也。“武人为于大君”，志刚也。",
        "“愬愬终吉”。志行也。",
        "“夬履贞厉”，位正当也。",
        "元吉在上，大有庆也。"
      ]
    },
    {
      "Text": "天地交，泰。后以财成天地之道，辅相天地之宜，以左右民。",
      "Lines": [
        "“拔茅征吉”，志在外也。",
        "“包荒，得尚于中行”，以光大也。",
        "“无往不复”，天地际也。",
        "“翩翩，不富”，皆失实也。“不戒以孚”，中心愿也。",
        "“以祉元吉”，中以行愿也。",
        "“城复于隍”，其命乱也。"
      ]
    },
    {
      "Text": "天地不交，“否”。君子以俭德辟难，不可荣以禄。",
      "Lines": [
        "“拔茅贞吉”，志在君也。",
        "“大人否亨”，不乱群也。",
        "“包羞”，位不当也。",
        "“有命无咎”，志行也。",
        "大人之吉，位正当也。",
        "否终则倾，何可长也。"
      ]
    },
    {
      "Text": "天与火，同人。君子以类族辨物。",
      "Lines": [
        "“出门同人”，又谁咎也。",
        "“同人于宗”，吝道也。",
        "“伏戎于莽”，敌刚也。“三岁不兴”，安行也。",
        "“乘其墉”，义弗克也。其“吉”，则困而反则也。",
        "同人之先，以中直也。大师相遇，言相克也。",
        "“同人于郊”，志未得也。"
      ]
    },
    {
      "Text": "火在天上，“大有”。君子以遏恶扬善，顺天休命。",
      "Lines": [
        "大有初九，无交害也。",
        "“大车以载”，积中不败也。",
        "公用亨于天子，小人害也。",
        "“匪其彭，无咎。”明辨晰也。",
        "“厥孚交如”，信以发志也。“威如之吉”，易而无备也。",
        "大有上吉，自天祐也。"
      ]
    },
    {
      "Text": "地中有山，谦。君子以裒多益寡，称物平施。",
      "Lines": [
        "“谦谦君子”，卑以自牧也。",
        "“鸣谦贞吉”，中心得也。",
        "“劳谦君子”，万民服也。",
        "“无不利，捴谦”，不违则也。",
        "“利用侵伐”，征不服也。",
        "“鸣谦”，志未得也。“可用行师”，征邑国也。"
      ]
    },
    {
      "Text": "雷出地奋，豫。先王以作乐崇德，殷荐之上帝，以配祖考。",
      "Lines": [
        "“初六鸣豫”，志穷凶也。",
        "“不终日贞吉”，以中正也。",
        "“盱豫不悔”，位不当也。",
        "“由豫大有得”，志大行也。",
        "“六五贞疾”，乘刚也。“恒不死”，中未亡也。",
        "“冥豫”在上，何可长也？"
      ]
    },
    {
      "Text": "泽中有雷，随。君子以向晦入宴息。",
      "Lines": [
        "“官有渝”，従正吉也。“出门交有功”，不失也。",
        "“系小子”，弗兼与也。",
        "“系丈夫”，志舍下也。",
        "“随有获”，其义凶也。“有孚在道”，明功也。",
        "“孚于嘉吉”，位正中也。",
        "“拘系之“，上穷也。"
      ]
    },
    {
      "Text": "山下有风，蛊。君子以振民育德。",
      "Lines": [
        "“干父之蛊”，意承考也。",
        "“干母之蛊”，得中道也。",
        "“干父之蛊”，终无咎也。",
        "“裕父之蛊”，往未得也。",
        "“干父用誉”，承以德也。",
        "“不事王侯”，志可则也。"
      ]
    },
    {
      "Text": "泽上有地，临。君子以教思无穷，容保民无疆。",
      "Lines": [
        "“咸临贞吉”，志行正也。",
        "“咸临吉无不利”，未顺命也。",
        "“甘临”，位不当也。“既忧之”。咎不长也。",
        "“至临无咎”，位当也。",
        "“大君之宜”，行中之谓也。",
        "“敦临之吉”，志在内也。"
      ]
    },
    {
      "Text": "风行地上，观。先王以省方观民设教。",
      "Lines": [
        "“初六童观”，“小人”道也。",
        "“窥观女贞”，亦可丑也。",
        "“观我生进退”，未失道也。",
        "“观国之光”，尚宾也。",
        "“观我生”，观民也。",
        "“观其生”，志未平也。"
      ]
    },
    {
      "Text": "雷电，噬嗑。先王以明罚敕法。",
      "Lines": [
        "“屦校灭趾”，不行也。",
        "“噬肤灭鼻”，乘刚也。",
        "“遇毒”，位不当也。",
        "“利艰贞吉”，未光也。",
        "“贞厉无咎”，得当也。",
        "“何校灭耳”，聪不明也。"
      ]
    },
    {
      "Text": "山下有火，贲。君子以明庶政，无敢折狱。",
      "Lines": [
        "“舍车而徒”，义弗乘也。",
        "“贲其须”，与上兴也。",
        "“永贞之吉”，终莫之陵也。",
        "六四，当位疑也。“匪寇婚媾”，终无尤也。",
        "“六五之吉”，有喜也。",
        "“白贲无咎”，上得志也。"
      ]
    },
    {
      "Text": "山附于地，剥。上以厚下安宅。",
      "Lines": [
        "“剥床以足”，以灭下也。",
        "“剥床以辨”，未有与也。",
        "“剥之无咎”，失上下也。",
        "“剥床以肤”，切近灾也。",
        "“以宫人宠”，终无尤也。",
        "“君子得舆”，民所载也。“小人剥庐”，终不可用也。"
      ]
    },
    {
      "Text": "雷在地中，复。先王以至日闭关，商旅不行，后不省方。",
      "Lines": [
        "“不远之复”，以修身也。",
        "“休复之吉”，以下仁也。",
        "“频复之厉”，义无咎也。",
        "“中行独复”，以従道也。",
        "“敦复无悔”，中以自考也。",
        "“迷复之凶”，反君道也。"
      ]
    },
    {
      "Text": "天下雷行，物与无妄。先王以茂对时育万物。",
      "Lines": [
        "“无妄之往”，得志也。",
        "“不耕获”，未富也。",
        "行人得牛，邑人灾也。",
        "“可贞无咎”，固有之也。",
        "“无妄之药”，不可试也。",
        "“无妄之行”，穷之灾也。"
      ]
    },
    {
      "Text": "天在山中，大畜。君子以多识前贤往行，以畜其德。",
      "Lines": [
        "“有厉利已”，不犯灾也。",
        "“舆说輹”，中无尤也。",
        "“利有攸往”，上合志也。",
        "“六四元吉”，有喜也。",
        "“六五之吉”，有庆也。",
        "“何天之衢”，道大行也。"
      ]
    },
    {
      "Text": "山下有雷，颐。君子以慎言语，节饮食。",
      "Lines": [
        "“观我朵颐”，亦不足贵也。",
        "“六二征凶”，行失类也。",
        "“十年勿用”，道大悖也。",
        "“颠颐之吉”，上施光也。",
        "“居贞之吉”，顺以従上也。",
        "“由颐厉吉”，大有庆也。"
      ]
    },
    {
      "Text": "泽灭木，大过。君子以独立不惧，遯世无闷。",
      "Lines": [
        "“藉用白茅”，柔在下也。",
        "“老夫女妻，”，过以相与也。",
        "“栋桡”之“凶”，不可以有辅也。",
        "“栋隆之吉”，不桡乎下也。",
        "“枯杨生华”，何可久也。“无妇士夫”，亦可丑也。",
        "“过涉之凶”，不可咎也。"
      ]
    },
    {
      "Text": "水洊至，习坎。君子以常德行，习教事。",
      "Lines": [
        "“习坎入坎”，失道，凶也。",
        "“求小得”，未出中也。",
        "“来之坎坎”，终无功也。",
        "“樽酒簋贰”，刚柔际也。",
        "“坎不盈”，中未大也。",
        "上六失道，凶三岁也。"
      ]
    },
    {
      "Text": "明两作，离。大人以继明照于四方。",
      "Lines": [
        "“履错之敬”，以辟咎也。",
        "“黄离元吉”，得中道也。",
        "“日昃之离”，何可久也？知",
        "“突如其来如”，无所容也。",
        "六五之吉，离王公也。",
        "“王用出征”，以正邦也。"
      ]
    },
    {
      "Text": "山上有泽，咸。君子以虚受人。",
      "Lines": [
        "咸其拇”，志在外也。",
        "“凶居吉”，顺不害也。",
        "“咸其股”，亦不处也。志在随人，所执下也。",
        "“贞吉悔亡”，未感害也。“憧憧往来”，未光大也。",
        "“咸其脢”，志末也。",
        "“咸其辅颊舌”，滕口说也。"
      ]
    },
    {
      "Text": "雷风，恒。君子以立不易方。",
      "Lines": [
        "：“浚恒”之“凶”，始求深也。",
        "九二“悔亡”，能久中也。",
        "“不恒其德”，无所容也。",
        "久非其位，安得禽也。",
        "妇人贞吉，従一而终也。夫子制义，従妇凶也。",
        "振恒在上，大无功也。"
      ]
    },
    {
      "Text": "天下有山，遁。君子以远小人，不恶而严。",
      "Lines": [
        "“遁尾”之“厉”，不往何灾也？古",
        "“执用黄牛”，固志也。",
        "“系遁”之“厉”，有疾惫也。“畜臣妾吉”，不可大事也。",
        "“君子好遁，小人否”也。",
        "“嘉遁贞吉”，以正志也。",
        "“肥遁无不利”，无所疑也。"
      ]
    },
    {
      "Text": "雷在天上，大壮。君子以非礼弗履。",
      "Lines": [
        "“壮于趾”，其孚穷也。",
        "九二“贞吉”，以中也。",
        "“小人用壮”，君子以罔也。",
        "“藩决不羸”，尚往也。",
        "“丧羊于易”，位不当也。",
        "“不能退，不能遂”，不详也。“艰则吉”，咎不长也。"
      ]
    },
    {
      "Text": "明出地上，《晋》。君子以自昭明德。",
      "Lines": [
        "“晋如摧如”，独行正也。“裕无咎”。未受命也。",
        "“受兹介福”，以中正也。",
        "“众允”之志，上行也。",
        "“鼫鼠贞厉”，位不当也。",
        "“失得勿恤”，往有庆也。",
        "“维用伐邑”，道未光也。"
      ]
    },
    {
      "Text": "明入地中，“明夷”。君子以莅众用晦而明。",
      "Lines": [
        "“君子于行”，义不食也。",
        "六二之吉，顺以则也。",
        "“南狩”之志，乃得大也。",
        "“入于左腹”，获心意也。",
        "箕子之贞，明不可息也。",
        "“初登于天”，照四国也。“后入天地”，失则也。"
      ]
    },
    {
      "Text": "风自火出，家人。君子以言有物而行有恒。",
      "Lines": [
        "“闲有家”，志未变也。",
        "六二之吉，顺以巽也。",
        "“家人嗃々”，未失也。“妇子嘻嘻”，失家节也。",
        "“富家大吉”，顺在位也。",
        "“王假有家”，交相爱也。",
        "威如之吉，反身之谓也。"
      ]
    },
    {
      "Text": "上火下泽，睽。君子以同而异。",
      "Lines": [
        "“见恶人”，以辟咎也。",
        "“遇主于巷”，未失道也。",
        "“见舆曳”，位不当也。“无初有终”，遇刚也。",
        "“交孚无咎”，志行也。",
        "“厥宗噬肤”，往有庆也。",
        "“遇雨之吉”，群疑亡也。"
      ]
    },
    {
      "Text": "山上有水，蹇。君子以反身修德。",
      "Lines": [
        "“往蹇来誉”，宜待也。",
        "“王臣蹇蹇”，终无尤也。",
        "“往蹇来反”，内喜之也。",
        "“往蹇来连”，当位实也。",
        "“大蹇朋来”，以中节也。",
        "“往蹇来硕”，志在内也。“利见大人”，以従贵也。"
      ]
    },
    {
      "Text": "雷雨作，解。君子以赦过宥罪。",
      "Lines": [
        "刚柔之际，义无咎也。",
        "九二贞吉，得中道也。",
        "“负且乘”，亦可丑也。自我致戎，又谁咎也？斋",
        "“解而拇”，未当位也。",
        "君子有解，小人退也。",
        "“公用射隼”，以解悖也。"
      ]
    },
    {
      "Text": "山下有泽，损。君子以惩忿窒欲。",
      "Lines": [
        "“已事遄往”，尚合志也。",
        "“九二利贞”，中以为志也。",
        "“一人行”，“三”则疑也。",
        "“损其疾”，亦可喜也。",
        "六五元吉，自上祐也。",
        "“弗损，益之”，大得志也。"
      ]
    },
    {
      "Text": "风雷，益。君子以见善则迁，有过则改。",
      "Lines": [
        "“元吉无咎”，下不厚事也。",
        "“或益之”，自外来也。",
        "“益用凶事”，固有之也。",
        "“告公従”，以益志也。",
        "“有孚惠心”，勿问之矣。“惠我德”，大得志也。",
        "“莫益之”，偏辞也。“或击之”，自外来也。"
      ]
    },
    {
      "Text": "泽上于天，夬。君子以施禄及下，居德则忌。",
      "Lines": [
        "不胜而往，咎也。",
        "“有戎勿恤”，得中道也。",
        "“君子夬夬”，终无咎也。",
        "“其行次且”，位不当也。“闻言不信”，聪不明也。",
        "“中行无咎”，中未光也。",
        "“无号之凶”，终不可长也。"
      ]
    },
    {
      "Text": "天下有风，姤。后以施命诰四方。",
      "Lines": [
        "“系于金柅”，柔道牵也。",
        "“包有鱼”，义不及宾也。",
        "“其行次且”，行未牵也。",
        "“无鱼之凶”，远民也。",
        "九五含章，中正也。有陨自天，志不舍命也。",
        "“姤其角”，上穷吝也。"
      ]
    },
    {
      "Text": "泽上于地，萃。君子以除戎器，戒不虞。",
      "Lines": [
        "“乃乱乃萃”，其志乱也。",
        "“引吉无咎”，中未变也。",
        "“往无咎”，上巽也。",
        "“大吉无咎”，位不当也。",
        "“萃有位”，志未光也。",
        "“赍咨涕洟”，未安上也。"
      ]
    },
    {
      "Text": "地中生木，升。君子以顺德，积小以高大。",
      "Lines": [
        "“允升大吉”，上合志也。",
        "九二之孚，有喜也。",
        "“升虚邑”，无所疑也。",
        "“王用亨于岐山”，顺事也。",
        "“贞吉升阶”，大得志也。",
        "冥升在上，消不富也。"
      ]
    },
    {
      "Text": "泽无水，困。君子以致命遂志。",
      "Lines": [
        "“入于幽谷”，幽不明也。",
        "“困于酒食”，中有庆也。",
        "“据于蒺藜”，乘刚也。“入于其宫，不见其妻”，不祥也。",
        "“来徐徐”，志在下也。虽不当位，有与也。",
        "“劓刖”，志未得也。“乃徐有说”，以中直也。“利用祭祀”，受福也。",
        "“困于葛藟”，未当也。“动悔有悔”，吉行也。"
      ]
    },
    {
      "Text": "木上有水，井。君子以劳民劝相。",
      "Lines": [
        "“井泥不食”，下也。“占井无禽”，时舍也。",
        "“井谷射鲋”，无与也。",
        "“井渫不食”，行恻也。求“王明”，受福也。",
        "“井甃无咎”，修井也。",
        "“寒泉之食”，中正也。",
        "“元吉”在“上”，大成也。"
      ]
    },
    {
      "Text": "泽中有火，革。君子以治历明时。",
      "Lines": [
        "“巩用黄牛”，不可以有为也。",
        "“巳日革之”，行有嘉也。",
        "“革言三就”，又何之矣。",
        "“改命之吉”，信志也。",
        "“大人虎变”，其文炳也。",
        "“君子豹变”，其文蔚也。“小人革面”，顺以从君也。"
      ]
    },
    {
      "Text": "木上有火，鼎。君子以正位凝命。",
      "Lines": [
        "“鼎颠趾”，未悖也。“利出否”，以従贵也。",
        "“鼎有实”，慎所之也。“我仇有疾”，终无尤也。",
        "“鼎耳革”，失其义也。",
        "“覆公餗”，信如何也。",
        "“鼎黄耳”，中以为实也。",
        "玉铉在上，刚柔节也。"
      ]
    },
    {
      "Text": "洊雷，震。君子以恐惧修省。",
      "Lines": [
        "“震来虩虩”，恐致福也。“笑言哑哑”，后有则也。",
        "“震来厉”，乘刚也。",
        "“震苏苏”，位不当也。",
        "“震遂泥”，未光也。",
        "“震往来厉”，危行也。其事在中，大无丧也。",
        "“震索索”，中未得也。虽凶无咎，畏邻戒也。"
      ]
    },
    {
      "Text": "兼山，艮。君子以思不出其位。",
      "Lines": [
        "“艮其趾”，未失正也。",
        "“不拯其随”，未退听也。",
        "“艮其限”，危熏心也。",
        "“艮其身”，止诸躬也。",
        "“艮其辅”，以中正也。",
        "“敦艮之吉”，以厚终也。"
      ]
    },
    {
      "Text": "山上有木，渐。君子以居贤德善俗。",
      "Lines": [
        "“小子之厉”，义无咎也。",
        "“饮食衎衎”，不素饱也。",
        "“夫征不复”，离群丑也。“妇孕不育”，失其道也。“利用御寇”，顺相保也。",
        "“或得其桷”，顺以巽也。",
        "“终莫之胜吉”，得所愿也。",
        "“其羽可用为仪，吉”，不可乱也。"
      ]
    },
    {
      "Text": "泽上有雷，归妹。君子以永终知敝。",
      "Lines": [
        "“归妹以娣”，以恒也。“跛能履吉”，相承也。",
        "“利幽人之贞”，未变常也。",
        "“归妹以须”，未当也。",
        "期”之志，有待而行也。",
        "“帝乙归妹，不如其娣之袂良”也。其位在中，以贵行也。",
        "上六无实，承虚筐也。"
      ]
    },
    {
      "Text": "雷电皆至，丰。君子以折狱致刑。",
      "Lines": [
        "“虽旬无咎”，过旬灾也。",
        "“有孚发若”，信以发志也。",
        "“丰其沛”，不可大事也。“折其右肱”，终不可用也。",
        "“丰其蔀”，位不当也。“日中见斗”，幽不明也。“遇其夷主”，吉行也。",
        "六五之吉，有庆也。",
        "“丰其屋”，天际翔也。“窥其户，阒其无人”，自藏也。"
      ]
    },
    {
      "Text": "山上有火，旅。君子以明慎用刑而不留狱。",
      "Lines": [
        "“旅琐琐”，志穷灾也。",
        "“得童仆贞”，终无尤也。",
        "“旅焚其次”，亦以伤矣。以旅与下，其义丧也。",
        "“旅于处”，未得位也。“得其资斧”，心未快也。",
        "“终以誉命”，上逮也。",
        "以旅在上，其义焚也。“丧牛于易”，终莫之闻也。"
      ]
    },
    {
      "Text": "随风，巽。君子以申命行事。",
      "Lines": [
        "“进退”，志疑也。“利武人之贞”，志治也。",
        "“纷若之吉”，得中也。",
        "“频巽之吝”，志穷也。",
        "“田获三品”，有功也。",
        "九五之吉，位正中也。",
        "“巽在床下”，上穷也。“丧其资斧”，正乎凶也。"
      ]
    },
    {
      "Text": "丽泽，兑。君子以朋友讲习。",
      "Lines": [
        "“和兑之吉”，行未疑也。",
        "“孚兑之吉”，信志也。",
        "“来兑之凶”，位不当也。",
        "“九四之喜”，有庆也。",
        "“孚于剥”，位正当也。",
        "上六“引兑”，未光也。"
      ]
    },
    {
      "Text": "风行水上，涣。先王以享于帝，立庙。",
      "Lines": [
        "初六之吉顺也。",
        "“涣奔其机”，得愿也。",
        "“涣其躬”，志在外也。",
        "“涣其群元吉”，光大也。",
        "“王居无咎”，正位也。",
        "“涣其血”，远害也。"
      ]
    },
    {
      "Text": "泽上有水，节。君子以制数度，议德行。",
      "Lines": [
        "“不出户庭”，知通塞也。",
        "“不出门庭凶”，失时极也。",
        "“不节之嗟”，又谁咎也。",
        "“安节之亨”，承上道也。",
        "“甘节之吉”，居位中也。",
        "“苦节贞凶”，其道穷也。"
      ]
    },
    {
      "Text": "泽上有风，中孚。君子以议狱缓死。",
      "Lines": [
        "初九“虞吉”，志未变也。",
        "“其子和之”，中心愿也。",
        "“或鼓或罢”，位不当也。",
        "“马匹亡”，绝类上也。",
        "“有孚挛如”，位正当也。",
        "“翰音登于天”，何可长也？"
      ]
    },
    {
      "Text": "山上有雷，小过。君子以行过乎恭，丧过乎哀，用过乎俭。",
      "Lines": [
        "“飞鸟以凶”，不可如何也。",
        "“不及其君”，臣不可过也。",
        "“従或戕之”，凶如何也？斋",
        "“弗过遇之”，位不当也。“往厉必戒”，终不可长也。",
        "“密云不雨”，已上也。",
        "“弗遇过之”，已亢也。"
      ]
    },
    {
      "Text": "水在火上，既济。君子以思患而豫防之。",
      "Lines": [
        "“曳其轮”，义无咎也。",
        "“七日得”，以中道也。",
        "“三年克之”，惫也。",
        "“终日戒”，有所疑也。",
        "“东邻杀牛”，不如西邻之时也。“实受其福”，吉大来也。",
        "“濡其首厉”，何可久也？"
      ]
    },
    {
      "Text": "火在水上，未济。君子以慎辨物居方。",
      "Lines": [
        "“濡其尾”，亦不知极也。",
        "九二贞吉，中以行正也。",
        "“未济征凶”，位不当也。",
        "“贞吉悔亡”，志行也。",
        "“君子之光”，其辉吉也。",
        "“饮酒濡首”，亦不知节也。"
      ]
    }
  ]
}
